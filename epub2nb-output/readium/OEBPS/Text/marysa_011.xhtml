<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>marysa-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="marysa-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-54" class="MLP_uroven2_kapitola ParaOverride-1">PÁTÉ JEDNÁNÍ</p>
			<p class="MLP_scenicke_poznamky ParaOverride-2">Prostranná kuchyně s&#160;velikým prostým sporákem a&#160;bílou pecí v&#160;levém pozadí. V&#160;pravém pozadí police s&#160;kuchyňským nádobím a&#160;hmoždířem. Po levé straně jeviště prostá postel, přikrytá tabulí; u&#160;postele lenůšek. V&#160;pravém popředí dlouhý stůl, nebarvený, se zkříženými nohami. U&#160;podélných stran stolu lavice, se stolem stejně dlouhé. Mezi stolem a&#160;policí po pravé straně jeviště nebarvená skříň&#160;– spižírna. U&#160;dveří lavička. Na stole hrnky. Vedle postele stará malovaná truhla. Na zdi u&#160;spořiště visí lžičník, dřevěná solnička, hrnky a&#160;zastrkané vařečky. Na zemi u&#160;sporáku dříví. U&#160;stolu staromódní židle s&#160;lenochem. Na stěně vzadu staré začazené hodiny a&#160;velký, černý krucifix.</p>
			<p id="_idParaDest-55" class="MLP_uroven3_nadpis ParaOverride-1">Výstup 1.</p>
			<p class="MLP_scenicke_poznamky ParaOverride-1">ROZÁRA, VÁVROVÁ, VÁVRA.</p>
			<p class="MLP_scenicke_poznamky ParaOverride-1">MLATCI: VOJTĚNA a&#160;ROZSÍVALKA sedí na lavičce a&#160;vyjídají z&#160;hrnečků snídani.</p>
			<p class="MLP_scenicke_poznamky ParaOverride-1">VÁVRA s čepicí na hlavě, ve všedním, moukou zaprášeném oděvu, sedí na židli u&#160;stolu a&#160;smutně přihlíží ke konání své ženy.</p>
			<p class="MLP_scenicke_poznamky ParaOverride-1">VÁVROVÁ nakoukne do pece a&#160;přiloží dříví. Jedná chladně, zamlkle a&#160;počíná si před mlatci, jako by se ničeho nebylo stalo. Jde zas ke sporáku, odkryje poklici z&#160;hrnce, podívá se pod ni, sáhne do solničky a&#160;posolí; zůstane pak se založenýma rukama u&#160;sporáku.</p>
			<p id="_idParaDest-56" class="MLP_uroven3_nadpis ParaOverride-1">Výstup 2.</p>
			<p class="MLP_scenicke_poznamky ParaOverride-1">PŘEDEŠLÍ. Vcházejí mlatci KRIŠTOFL s&#160;HRDLIČKOVOU.</p>
			<p class="MLP_prima_rec ParaOverride-1"><span class="MLP_znak_tucne_11b">KRIŠTOFL</span>: Pánbu dé dobré deň.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(ledva si jich všimne)</span>: Vítám vás. Sedněte si zatím a&#160;ohřejte se.</p>
			<p class="MLP_prima_rec ParaOverride-1"><span class="MLP_znak_tucne_11b">KRIŠTOFL</span> <span class="MLP_znak_kurziva_11b">(přisedne na lavičku u&#160;dveří, vytáhne míšek s&#160;tabákem a&#160;počne cpát)</span>: To je tam zatrolená zima.&#160;– A&#160;nebyla!&#160;– Teprv k&#160;ránu přituhlo.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span>: Kdepak ste byla, Hrdličková? Už sem vás před chvílí viděla na dvoře.</p>
			<p class="MLP_prima_rec ParaOverride-1"><span class="MLP_znak_tucne_11b">HRDLIČKOVÁ</span>: Ale&#160;– Byla sem ve mléně&#160;– Dívala sem se na mládka, jak naříkal. To sem se nasmála!&#160;– Včera si trochu zavdal a&#160;dnes pré je bolí aji boty.&#160;– Už pré jakživ toli pít nebude. <span class="MLP_znak_kurziva_11b">(Směje se.)</span></p>
			<p class="MLP_prima_rec ParaOverride-1"><span class="MLP_znak_tucne_11b">KRIŠTOFL</span> <span class="MLP_znak_kurziva_11b">(škrtá sirku o&#160;stehno)</span>: Eno, vypít štvrtku slívky naráz&#160;– to be meslím aji koňa strhalo.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(rozhlédne se)</span>: Už ste tu všeci?</p>
			<p class="MLP_prima_rec ParaOverride-1"><span class="MLP_znak_tucne_11b">HRDLIČKOVÁ</span>: Ešče Žofka.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Kde je Rozára?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span>: Pro vodu šla. Přinde hneď.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Vy, Rozsívalko a&#160;Vojtěno, můžete jít zatím uklidit mlat. Krištofl vám pomůže.</p>
			<p class="MLP_prima_rec ParaOverride-1"><span class="MLP_znak_tucne_11b">KRIŠTOFL</span> <span class="MLP_znak_kurziva_11b">(vylévá močku)</span>: No, poďme, už je čas.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: A&#160;slámu mně moc necuchéte!</p>
			<p class="MLP_scenicke_poznamky ParaOverride-2">Mlatci odejdou.</p>
			<p id="_idParaDest-57" class="MLP_uroven3_nadpis ParaOverride-1">Výstup 3.</p>
			<p class="MLP_scenicke_poznamky ParaOverride-1">Oknem kuchyně je viděti na záhrobeň, kde děvče-dělnice osekává roští, zametá a&#160;prozpěvuje si: „O&#160;Vánoci, dlúhé noci“.</p>
			<p class="MLP_scenicke_poznamky ParaOverride-1">VÁVROVÁ přiklekne k&#160;peci a&#160;tváří se, jako by opravovala oheň.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(odhodí čepici na lavici a&#160;k&#160;ženě obrácen zády, ptá se drsně)</span>: Berete řepu z&#160;té první hromady&#160;– nebo z&#160;té v&#160;rohu?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(neodpovídá, náhle se však probudí z&#160;tupé ztrnulosti)</span>: Z&#160;první.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: A&#160;krky ste už zkrmily?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(utrhne se naň)</span>: A&#160;nestaré se. Víme, co máme dělat. <span class="MLP_znak_kurziva_11b">(Rovná chvatně na sporáku hrnce.)</span></p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(hrubě)</span>: No, zaptat se snad smím?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(se smíchem)</span>: Eh, tak se pté… mně je to jedno.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Ba jedno. Všecko je ti jedno. To, co ty, to nedovede ani, keró šupem vodí po světě.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span>: Ještě mě nevedli!</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Daleko do teho nemáš.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(pohrdlivě se usměje a&#160;poopravuje mechanicky šátek na hlavě)</span>: Ba nemám.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(ohlédne se po ní a&#160;mlčí)</span>: Oh, šak já ti tvýho Františka osladím! <span class="MLP_znak_kurziva_11b">(Sáhne po čepici a&#160;poroučí.)</span> Snídani mi přichysté! Pojedu pro dříví.</p>
			<p class="MLP_scenicke_poznamky ParaOverride-1">VÁVROVÁ stojí jako před tím u&#160;sporáku a&#160;hledí stále na jedno místo. Když VÁVRA odchází, zdlouha se po něm ohlíží.</p>
			<p class="MLP_scenicke_poznamky ParaOverride-1">VÁVRA odejde.</p>
			<p class="MLP_scenicke_poznamky ParaOverride-1">VÁVROVÁ sama.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span>: Jdi, ďáble ošklivé! Budeš mět nachystáno, cos ešče jakživ nejedl. <span class="MLP_znak_kurziva_11b">(Jde chvatným krokem do vedlejší světnice, kde je za scénou slyšet totéž bouchnutí víka jako ve IV.&#160;jednání. Vrátí se.)</span> Jako potkana ti zadávím a&#160;potem řvi a&#160;vyhrožuj, jak se ti zlíbí.&#160;–&#160;–&#160;– <span class="MLP_znak_kurziva_11b">(Dotluče. S&#160;ještě větším chvatem slévá kávu a&#160;vysype jed z&#160;hmoždíře do hrnku s&#160;kávou.)</span></p>
			<p id="_idParaDest-58" class="MLP_uroven3_nadpis ParaOverride-1">Výstup 4.</p>
			<p class="MLP_scenicke_poznamky ParaOverride-1">VÁVROVÁ, VÁVRA.</p>
			<p class="MLP_scenicke_poznamky ParaOverride-1">VÁVRA vejde a&#160;věší pilku na hřebík.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(se hřmotem se probírá ve lžičníku a&#160;pak nese VÁVROVI hrnek se lžičkou)</span>: Chceš bílý, nebo černý? Nesu ti černý.&#160;–</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Černý mně dej.</p>
			<p class="MLP_scenicke_poznamky ParaOverride-1">VÁVROVÁ staví na stůl před něho hrnek.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(mlčky sedne a&#160;položí čepici na stůl; ochotně)</span>: Sladila’s to?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(sejme cukr z&#160;police, přinese na stůl a&#160;mlčky přisune k&#160;němu)</span>: Zapomněla sem. <span class="MLP_znak_kurziva_11b">(Pak jde zase ke sporáku a&#160;sleduje stranou každý jeho pohyb)</span>.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(míchá lžičkou a&#160;srkne kávy)</span>: Od koho je káva?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span>: Od žida.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: A&#160;proč ne ze spolku?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span>: Měli zavříno.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Tahle je ztuchlá, nebo co. <span class="MLP_znak_kurziva_11b">(Rychle pije.)</span></p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(jeví nepokoj a&#160;neví, jak a&#160;kde má stát. Ohlíží se stále po VÁVROVI. S&#160;nápadným účastenstvím)</span>: Pojedeš na panský?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Na panský.&#160;– Proč se ptáš?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span>: Tak; aby dříví bylo suchý. Včera sme nemohly ani zatopit.</p>
			<p class="MLP_scenicke_poznamky ParaOverride-1">Oba mlčí.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(vstane a&#160;nerozhodně přistoupí k&#160;ženě, podívá se na ni, ale vida ji nevlídnou, vrátí se a&#160;pije. Přistoupí poznovu k&#160;ní. Vlídně)</span>: Maryško!</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span>: Co chceš?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Proč seš na mě taková zlá? Co nemůže bét u&#160;nás jináč? Ubyde ti, dyž se na mě vlídně podíváš? Poslechni! Maryšo!&#160;– Já na všecko zapomenu, nic ti nebudu vyčítat, nikomu nebudu hrozit, jen dyž trochu lepšů vůlu budu vidět u&#160;tebe.&#160;– Nevíš, jako to člověka bolí&#160;–&#160;–&#160;–</p>
			<p class="MLP_scenicke_poznamky ParaOverride-1">VÁVROVÁ zakryje si rukama i&#160;zástěrou oči a&#160;tvář.</p>
			<p class="MLP_scenicke_poznamky ParaOverride-1">Ze dvora zvoní cepy.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Tak sem ti sliboval, že až budeš mó ženó, všechno pro tebe udělám, co enom si budeš přát&#160;– jen abys byla u&#160;mě spokojena a&#160;šťastná. A&#160;zatím&#160;– podivé se na mě&#160;– podivé se na sebe. Na hromech líháme, na hromech vstáváme.&#160;– Je teho potřeba? Musí to bét? <span class="MLP_znak_kurziva_11b">(Přivine ji vilně k&#160;sobě a&#160;chce ji líbat.) </span>Co si tvý srdce jenom žádá, nic ti neodepřu. Všechno pro tebe udělám. <span class="MLP_znak_kurziva_11b">(Políbí ji.)</span></p>
			<p class="MLP_scenicke_poznamky ParaOverride-1">VÁVROVÁ polo dobrovolně, polo s&#160;nucením prohne se mu pod rukou a&#160;dá se políbit na tvář. Pojednou se zachvěje na celém těle, odpáčí mu ruku a&#160;s&#160;odporem uhne od něho.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(přemáhá zlost a&#160;dotkne se jejího ramena i&#160;doráží prosebně)</span>: Dyž ti pěkně prosím. Mám přece děti; co z&#160;nich bude, když budó vidět, jaké vedeme život?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(rozhodí ruce a&#160;mírně jej odstrčí od sebe)</span>: Sedni a&#160;pi! <span class="MLP_znak_kurziva_11b">(Jde pro hrnek.)</span> Cos nedopil? <span class="MLP_znak_kurziva_11b">(Postaví hrnek zpět.)</span></p>
			<p class="MLP_scenicke_poznamky ParaOverride-1">VÁVRA vezme hrnek a&#160;dopije do dna.</p>
			<p class="MLP_scenicke_poznamky ParaOverride-1">Okamžik mlčení.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span>: Které si vezmeš kožuch?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Ten dlóhé mně přines.</p>
			<p class="MLP_scenicke_poznamky ParaOverride-1">VÁVROVÁ (jde do vedlejší světnice a&#160;ihned se vrátí s&#160;kožichem).</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(oblékne kožich&#160;– dlouhý žlutý)</span>: Dohlídni na mlat a&#160;Rozára ať strace podestele novo slámu. <span class="MLP_znak_kurziva_11b">(Odejde.)</span></p>
			<p class="MLP_scenicke_poznamky ParaOverride-1">Za scénou tepou cepy.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(sama přemožena rozčilením zavrávorá&#160;– obepne lokte kolem hlavy a&#160;potácí se směrem, kde na zdi visí krucifix. Tiše stojí opřena o&#160;zeď a&#160;s&#160;hlavou vztyčenou leží nehybně na zdi)</span>: Sám temu chtěl.</p>
			<p class="MLP_scenicke_poznamky ParaOverride-2">Musí uplynouti delší chvíle, než cepy přestanou tepat, aby VÁVROVÁ měla dosti času vyhráti všechny pocity, které se v&#160;ní ozývají této chvíle. Občas vzhlíží ke kříži. Když cepy přestaly tepat, ozve se v&#160;ní strach. Strašné ticho. Teprve až odehrála tento poslední pocit, který ji divoce zmítá, přiběhne ROZÁRA. Cepy náhle přestanou tepat a&#160;ze dvora zaléhá sem hluk a&#160;ropot několika mužských i&#160;ženských hlasů.&#160;– Hluk roste a&#160;blíží se.</p>
			<p id="_idParaDest-59" class="MLP_uroven3_nadpis ParaOverride-1">Výstup 5.</p>
			<p class="MLP_scenicke_poznamky ParaOverride-1">VÁVROVÁ, ROZÁRA.</p>
			<p class="MLP_prima_rec ParaOverride-1"><span class="MLP_znak_tucne_11b">ROZÁRA</span> <span class="MLP_znak_kurziva_11b">(v běhu, běží rovnou cestou pro vodu)</span>: Pro Boha všemohoucího, paňmámo&#160;– co se to stalo&#160;– pantáta je bez sebe&#160;–&#160;–&#160;–</p>
			<p class="MLP_scenicke_poznamky ParaOverride-1">VÁVROVÁ se ani nehne.</p>
			<p class="MLP_scenicke_poznamky ParaOverride-2">ROZÁRA s podivením hledí po ní a&#160;pak odběhne.</p>
			<p id="_idParaDest-60" class="MLP_uroven3_nadpis ParaOverride-1">Výstup 6.</p>
			<p class="MLP_scenicke_poznamky ParaOverride-1">VÁVROVÁ, MLATCI.</p>
			<p class="MLP_scenicke_poznamky ParaOverride-1">VÁVROVÁ sama, stále na svém místě. Hluk se blíží síní dovnitř.</p>
			<p class="MLP_scenicke_poznamky ParaOverride-1">Delší chvíle. Hraje očima.</p>
			<p class="MLP_scenicke_poznamky ParaOverride-1">Oknem je vidět.</p>
			<p class="MLP_scenicke_poznamky ParaOverride-1">MLATCI, ženy i&#160;mužští zpola vedou, zpola nesou VÁVRU&#160;– polomrtvého.</p>
			<p class="MLP_scenicke_poznamky ParaOverride-1">Výkřiky.</p>
			<p class="MLP_prima_rec ParaOverride-1"><span class="MLP_znak_tucne_11b">HLASY</span>: Co se mu jen stalo? Co se mu jen stalo? Tak najednó?!</p>
			<p class="MLP_scenicke_poznamky ParaOverride-1">VÁVROVÁ, právě když s&#160;VÁVROU mají přijít dveřmi v&#160;pozadí na jeviště, vyhrne oči k&#160;nebi.</p>
			<p class="MLP_prima_rec ParaOverride-1"><span class="MLP_znak_tucne_11b">ŽENA</span> <span class="MLP_znak_kurziva_11b">(předběhne MLATCE, všimne si pátravě VÁVROVÉ, uchopí ji za ruku, trhne doprostřed jeviště a&#160;pohlédne jí do odvrácené tváře)</span>: Děvčico neščasná&#160;– ty’s jé otrávila!? <span class="MLP_znak_kurziva_11b">(Ve dveřích objeví se pouze boty mrtvého.)</span></p>
			<p class="MLP_scenicke_poznamky ParaOverride-1">V&#160;pozadí ve dveřích muži nesoucí VÁVRU.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVROVÁ</span> <span class="MLP_znak_kurziva_11b">(dutě)</span>: Otrávila.</p>
			<p class="MLP_text_uprostred_-I- ParaOverride-1">Opona spadne.</p>
		</div>
</body>
</html>