<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>marysa-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="marysa-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">DRUHÉ JEDNÁNÍ</p>
			<p class="MLP_scenicke_poznamky ParaOverride-1">Obyčejná selská světnice. V&#160;koutě stůl, okolo něho lavice, podle zdi dva lenůšky. Vlevo mezi okny malovaná truhla, napravo proti ní vysoko nastlaná postel. Lištny plné malovaných talířů a&#160;džbánků, v&#160;rohu třírohá almárka „svatý kout“. V&#160;levém zadním koutě kachlová kamna, okolo nich lavice, na vrchu visí bidla. V&#160;pravém zadním koutě na lenůšku koš s&#160;usušeným prádlem.</p>
			<p class="MLP_scenicke_poznamky ParaOverride-2">MARYŠA stojíc u&#160;koše překládá na stole prádlo. Oblečena jako v&#160;1.&#160;jed­nání. Na malé stoličce u&#160;kamen sedí stařenka a&#160;loupá zrna z&#160;kukuřicových klasů. Stařenka sedí v&#160;popředí jeviště nedaleko dveří do druhé světnice. U&#160;kamen na lavici sedí tetka STROUHALKA majíc vlňák přehozený přes rameno. V&#160;ruce drží klíč. Vedle sebe koš, z&#160;něhož průběhem hovoru vezme jablko, okrajuje a&#160;po kousku jí.</p>
			<p id="_idParaDest-17" class="MLP_uroven3_nadpis ParaOverride-1">Výstup 1.</p>
			<p class="MLP_scenicke_poznamky ParaOverride-1">MARYŠA, STROUHALKA, STAŘENKA.</p>
			<p class="MLP_scenicke_poznamky ParaOverride-1">Když se opona vyhrne, je tetka v&#160;nejživější rozprávce. MARYŠA poslouchá, neodpovídá a&#160;dělá své, zády obrácena k&#160;tetce. Po chvilce vejde LÍZALKA a&#160;naslouchá.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(s&#160;povzdechem a&#160;líčenou nedbalostí)</span>: Ba! <span class="MLP_znak_kurziva_11b">(Zívne si nuceně.)</span></p>
			<p class="MLP_scenicke_poznamky ParaOverride-1"><span class="MLP_znak_tucne_11b CharOverride-1">MARYŠA</span> <span class="MLP_znak_kurziva_11b">bije rozčileně prádlem do koše</span>.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Je to pravda! Nemůže bét nic horšího než takový manželství. Člověk, pořádně usnót nemůže a&#160;ráno, když vstává, jako by na vodě vstával: všecko pod nohama uhébá, všecko z&#160;rukó padá, a&#160;co člověka těší, těší enem na půl a&#160;srdce pořád jako led. <span class="MLP_znak_kurziva_11b">(Zívne zas.)</span></p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: Vidíte a&#160;mě do toho ženete.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(odmítavě vrtí hlavou)</span>: Ale to je jenom na čas, než si člověk zvykne. Taky sem na svým kdejaké roh viděla a&#160;dnes? Su ráda, že Tomáška mám. Až přindeš do let, taky tak budeš mluvit. <span class="MLP_znak_kurziva_11b">(Zívne zas.)</span> Ba, milá děvčico, vdé se, dokud seš mladá&#160;– shrbacenó si tě žádné nevezme. Jako ta přezrálá hruška je pak člověk&#160;– nikdo o&#160;ňu nezavadí, každé do ní kopne.</p>
			<p class="MLP_scenicke_poznamky ParaOverride-1">Mlčení.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(s úsměvem)</span>: No, na takový štěstí mám dycky času dost.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Nemysli si to. Čas uběhne jako pěna&#160;– a&#160;voda po ní zůstane. <span class="MLP_znak_kurziva_11b">(S&#160;povzdechem.)</span> Já dybych byla svobodna, hned bych si Vávru vzala.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: A&#160;šla byste, kam šla první jeho žena. Tu bil a&#160;– druhó bude hladit, že?</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Hladit nemusí a&#160;bít taky nemusí. Každá si udělá z&#160;muža, co sama chce. Je-li nedobré, sama je tím vinna.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(chladně)</span>: Taky dycky ne. <span class="MLP_znak_kurziva_11b">(Živě.)</span> Nebožka jeho žena&#160;– jaká to byla hodná osoba a&#160;jaké měla život? Dodnes by tu byla, dyby nebylo Vávry.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(podrážděně)</span>: A&#160;jdi mně ke všem kozlům s&#160;takovýma řečima. Řeč se mluví a&#160;voda teče a&#160;všecko omyje. Nebožka umřela na suchó nemoc. Byla odjakživa taková suchóčká jako komár a&#160;chorobná až do smrti. Vávra s&#160;ňó žádný radosti neměl. On byl v&#160;neštěstí, a&#160;ne ona.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(jako by STROUHALKU ani neposlouchala s&#160;povzdechem a&#160;trpkým úsměvem kývne hlavou)</span>: Moje kamarádka, Stázka, ta ví, co je pravda. Slóžila tam u&#160;nich a&#160;utýct před ním musela. Takový to bylo. To byla ta suchá nemoc. A&#160;Stázka je přece věrná a&#160;spravedlivá děvčica.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(uštěpačně)</span>: Je, ale pro keho. Jak ze mléna pro mámu živobytí vodnášela, to ti neřekla? A&#160;že ju Vávra jednó dopadnul a&#160;vyhnal&#160;– to ti taky nepovídala? Co ti nalže, to věříš&#160;– a&#160;co je pravda, pro to seš hluchá.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(už to nemůže poslouchat; sepne ruce)</span>: Pro Boha vás, tetičko, prosím, aspoň vy se ustrňte. Copak už nikdo nemá svědomí? Kdekdo přijde, každé o&#160;něm mluví, každé je chválí a&#160;o&#160;ničem jiným žádné vědět nechce než o&#160;něm. Copak myslíte, že su už tak hlópá!? Aji ta dívka už začala, a&#160;já vím, že só všickni navedeni a&#160;vy i&#160;s&#160;něma. Ale mluvte si co chcete pěknýho o&#160;něm, malujte si ho tema népěkňéšima barvama&#160;– já ho přece vidět nemožu.&#160;– Celá se dycky třesu, jak si na něho jen vzpomenu. A&#160;vy dyž to vidíte, jako rozumná žena s&#160;dětima&#160;– měla byste sama našim domluvit, a&#160;ne mě ještě do teho hnát zároveň s&#160;ostatníma.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Ale, Bože, děvčico, dyť já ho do tepe necpu. Copak su dohazovačka nějaká? Dyť si dělé co chceš. Ale seš mladá a&#160;nemáš toli rozumu a&#160;zkušenosti, co já stará. Jako tvá tetka možu ti přeci poradit? Sama si dělé co chceš! Já jen povídám, co si o&#160;tom já myslím, a&#160;ty si zas potem rozvaž, co sama chceš. Copak je mně dvakrát po tem? Já s&#160;tebó nebudu.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: A&#160;když se mnó nebudete, proč teda na mě dorážíte, proč chcete mýmu neštěstí? Proč?</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(podrážděně)</span>: A&#160;protože máš hlavu jako z&#160;kameňa. Roba seš a&#160;mluvíš jako děcko.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: Tak už mně to připadá <span class="MLP_znak_kurziva_11b">(se slzami v&#160;očích)</span>, jako by mě z&#160;domu vyháněli. Pláču, prosím, naříkám a&#160;jako do dubů dybych mluvila. Dybych snáď krvjó zaplakala, taky by mně to nebylo nic platno. Dnes mám jet na katechismus a&#160;ani se mě neptajó, chcu-li nebo ne. Ohlášky sem měla a&#160;taky jako by mě ani nebylo. Nikdo už na mě pěkně nepromluví, každé se jen utrhne&#160;– a&#160;bude-li to tak trvat dál, snáď, Bože&#160;–&#160;–&#160;– <span class="MLP_znak_kurziva_11b">(Sklesne na mysli.)</span></p>
			<p class="MLP_scenicke_poznamky ParaOverride-1">LÍZALKA v pootevřených dveřích naslouchá a&#160;při posledních slovech celá se vychýlí ze dveří a&#160;mrkne na STROUHALKU.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(pokračuje)</span>: Snáď budu museť aji povolit&#160;–</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: A&#160;dobře uděláš; jinýho než očistec beztak ti doma nečeká.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(vášnivě)</span>: A&#160;co když mu potem uteču!?</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(úplně klidně)</span>: Neutečeš. To každá tak říká před svatbó&#160;– a&#160;potem je ráda&#160;– že sedí.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: Každá ne&#160;–</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Ba, skoro každá.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: Podívejte se na Čermačku z&#160;Borkovan! Taky ju nutili, a&#160;už je od muža pryč. Néni temu ani půl leta, co je vdaná.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(už se zlobí)</span>: To je zas řeč! Čermák je opilec a&#160;škaredé chlap&#160;– a&#160;Vávra je statné muž a&#160;mlynář&#160;–</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(chladně)</span>: Kemu se líbí. <span class="MLP_znak_kurziva_11b">(Dopálena už skoro se vztekem se rozkřikne.)</span> A&#160;dyby byl ze zlata&#160;– já ho nechcu!</p>
			<p class="MLP_prima_rec ParaOverride-2"><span class="MLP_znak_tucne_11b">STROUHALKA</span> <span class="MLP_znak_kurziva_11b">(dá se do smíchu)</span>: No, nechcé si, copak mně je do teho, že na mě křičíš? Pro mě vem si třeba Francka.</p>
			<p id="_idParaDest-18" class="MLP_uroven3_nadpis ParaOverride-1">Výstup 2.</p>
			<p class="MLP_scenicke_poznamky ParaOverride-1">PŘEDEŠLÉ. LÍZALKA vkročí do světnice.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: Maryšo, di a&#160;přines sklínky z&#160;polic.</p>
			<p class="MLP_scenicke_poznamky ParaOverride-1">MARYŠA odejde.</p>
			<p class="MLP_scenicke_poznamky ParaOverride-1">PŘEDEŠLÉ bez MARYŠI.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(zatímco MARYŠA odchází, k&#160;tetce nahlas)</span>: Všecko máme roztahaný, nic nemůžu najít. Takové nepořádek už nepamatuju&#160;–&#160;–&#160;– <span class="MLP_znak_kurziva_11b">(Přeruší řeč a&#160;nahne se k&#160;tetce, když MARYŠA odešla.)</span> O&#160;Franckovi mlč, teho jí nepřipomíné. Hned je horší.</p>
			<p class="MLP_prima_rec ParaOverride-2"><span class="MLP_znak_tucne_11b">STROUHALKA</span> <span class="MLP_znak_kurziva_11b">(třepe rukou a&#160;kroutí se)</span>: Enem nech, jen nech&#160;– šak já vím, co dělám.</p>
			<p id="_idParaDest-19" class="MLP_uroven3_nadpis ParaOverride-1">Výstup 3.</p>
			<p class="MLP_scenicke_poznamky ParaOverride-1">PŘEDEŠLÉ. Vejde MARYŠA se sklenkami; později bez LÍZALKY.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(béře sklenky od MARYŠI)</span>: Musím je umyt. Na prst prachu je na nich. <span class="MLP_znak_kurziva_11b">(Odejde.)</span></p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(ohlíží se po ní, až zajde; posud rozčilena)</span>: Dobře ste mně připomněla. Když už pro nic jinýho&#160;– kvůli němu to neudělám.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Kvůli kemu? Kvůli Franckovi?</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(rozčileně přechází po světnici a&#160;uklízí poodložené věci)</span>: Mě v&#160;psaní prosí a&#160;naříká, abych na něho pamatovala, abych mu nekazila život&#160;– <span class="MLP_znak_kurziva_11b">(Zarazí se.)</span></p>
			<p class="MLP_scenicke_poznamky ParaOverride-1">STROUHALKA se směje.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: Co se smějete, tetičko?</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Ah&#160;– tak! Dyť je to k&#160;smíchu! <span class="MLP_znak_kurziva_11b">(Vážně pokyvuje hlavou.)</span> Papír snese aji centy slz a&#160;nic néni pravda. Jdi mně s&#160;tó neplechó!&#160;– Kdopak na mužský co dá? Rozumná nic.&#160;–&#160;–&#160;– Banda jedna jako druhá&#160;– všeci só sténí. <span class="MLP_znak_kurziva_11b">(Tónem, jakým se vypravují pohádky.)</span> Měla jsem já, milá brachu, taky svýho Františka! A&#160;taky mně vždycky říkával: Když mě nedostane, že si něco udělá&#160;– a&#160;že to nevydrží a&#160;že do vody skočí&#160;– a&#160;potem zas že do světa uteče a&#160;nikdá víc, nikdá že se nenavrátí, nadosmrti bude zkažené, na celé život pryč. A&#160;když sem si musela vzít Tomáša&#160;– co udělal?&#160;– Nic. Nějaké čas rámusil&#160;– potem si namluvil jinó a&#160;je mu taky dobře. A&#160;ostatní só všeci takoví&#160;– z&#160;jedné lóky kvítí. <span class="MLP_znak_kurziva_11b">(Ke STAŘENCE.)</span> No, je temu tak, bábo, nebo ne?</p>
			<p class="MLP_prima_rec ParaOverride-1"><span class="MLP_znak_tucne_11b">STAŘENA</span> <span class="MLP_znak_kurziva_11b">(od kamen&#160;– stále drhne kukuřici&#160;– po dlouhé chvíli)</span>: Eh, já vás neposlóchám.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: A&#160;taky to všecko nemusí být pravda. Dostál&#160;– už je to stařeček&#160;– bílý vlasy má, jednó nohó stojí v&#160;hrobě&#160;– taky nedostal tu svó a&#160;dosavád, dyž si vzpomene na svó Filomenku&#160;– svěsí hlavu a&#160;říká, že zapomenót nemože a&#160;nemože.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(zívne)</span>: Dostál je Dostál, ten dyž má v&#160;hlavě, dycky brečí, ani si nemusí na Filomenku vzpomenót. <span class="MLP_znak_kurziva_11b">(Vyndá z&#160;koše jablko, olupuje kudličkou a&#160;pokusuje.)</span></p>
			<p class="MLP_scenicke_poznamky ParaOverride-1">Mlčení.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: A&#160;Francek? Šak to je taky čisté pták. Před tebó měl Sefku Vomastovu, po ní Terezu Fraňkovu a&#160;po tobě bůhví co jich bude ještě mět. Je na vojně a&#160;tam jé nikdo nehlídá. Buď ráda, že je tam. Kdo ví, jak by to ještě dopadlo. Šelma je a&#160;s&#160;ohněm néni co hrát. Hned chalupa hoří.</p>
			<p class="MLP_scenicke_poznamky ParaOverride-1">MARYŠA mlčí.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(po přestávce)</span>: Esli se na sebe nevohlížíš, na ně se nevohlížé.&#160;– Setřepe to ze sebe jako hóser dýšč. Budeš vědět&#160;– z&#160;těch slz, co pro něho leješ, kapka na něm nezvostane. Šak <span class="MLP_znak_kurziva_11b">(ledabyle)</span> náš Josef psal, že se tam nemodlí jenom za tebe.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(urputně)</span>: To néni pravda!…</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Tak je to lež. Já jen povídám, co Josef píše. Ostatně, co se budem přít! Na všechno ti, má milá, tvůj rozum nestačí. Musíš si myslet, že seš enem hlópý děvčisko.</p>
			<p class="MLP_prima_rec ParaOverride-2"><span class="MLP_znak_tucne_11b">MARYŠA</span>: Třebas hlópá, třebas nemám toli rozumu jako vy, zato ale srdce mám… Ale vy ho nemáte! Ste na mě jako ti sršni, kteří se na člověka sesypó a&#160;tak dlóho bžodajó a&#160;štípajó, až uštípajó. <span class="MLP_znak_kurziva_11b">(Polo s&#160;pláčem.)</span> Každé jako ten ščór na člověka přileze, <span class="MLP_znak_kurziva_11b">(popadne koš s&#160;prádlem),</span> ani člověk neví a&#160;répne, až krev v&#160;žilách se zastaví.</p>
			<p id="_idParaDest-20" class="MLP_uroven3_nadpis ParaOverride-1">Výstup 4.</p>
			<p class="MLP_scenicke_poznamky ParaOverride-1">PŘEDEŠLÉ, LÍZALKA.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(rozhodí rukama a&#160;vstává)</span>: No, jak teda rozumíš.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(předstoupí, sklenky drží v&#160;ruce a&#160;chvilku poslouchá; vzpurně)</span>: Ale že se s&#160;ňó dáváš do řeči, osobo stará. Bůh ví, co si to myslí o&#160;sobě: esli ju budeme poslóchat my, anebo ona nás. <span class="MLP_znak_kurziva_11b">(K&#160;MARYŠE.)</span> Jdi mně z&#160;očí a&#160;kamna sprav! <span class="MLP_znak_kurziva_11b">(Dívá se ke kamnům.)</span>&#160;– Dříví tu taky néni. <span class="MLP_znak_kurziva_11b">(K&#160;STROUHALCE.)</span> Jako slepá chodí.</p>
			<p class="MLP_scenicke_poznamky ParaOverride-1">Předešlé bez MARYŠI.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Milá brachu&#160;– nepude to. Hlava jako z&#160;kameňa&#160;– nic do ní nevpravíš. Jen pořád jako by kosó o&#160;ňu zvonil, zub na zub&#160;– a&#160;práca marná.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(klidně postaví sklenky na stůl a&#160;nahne se na okno pro láhev vína. Nalévá do skleničky)</span>: Copak její řeči. My už ju ani neposlócháme.&#160;– Na, napi se&#160;– je dobrý. <span class="MLP_znak_kurziva_11b">(Podává tetce sklenku.)</span></p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Tak dé Pánbu zdraví. <span class="MLP_znak_kurziva_11b">(Pije.)</span></p>
			<p class="MLP_prima_rec ParaOverride-2"><span class="MLP_znak_tucne_11b">LÍZALKA</span>: Na mó dušu, věř mně nebo ne, ale tak si oddechnu, až ju budu mět z&#160;krku. To je čert děvčisko! Dyť se už začala aji se mnó rvát! Utýct nám chtěla&#160;– všecko už měla schystaný, uzlíček svázané a&#160;pryč. Mocó jsme ju museli přihnat zpátky. To, jak mám ruce poškrábaný. Strkala se mnó jako chlap. Vidíš ju. <span class="MLP_znak_kurziva_11b">(Ukáže hlavou na vstupující MARYŠU.)</span></p>
			<p id="_idParaDest-21" class="MLP_uroven3_nadpis ParaOverride-1">Výstup 5.</p>
			<p class="MLP_scenicke_poznamky ParaOverride-1">PŘEDEŠLÉ, MARYŠA, STROUHAL.</p>
			<p class="MLP_scenicke_poznamky ParaOverride-1">MARYŠA nese v&#160;náruči dříví, přiklekne ke kamnům a&#160;opravuje oheň.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHAL</span> <span class="MLP_znak_kurziva_11b">(vejde za MARYŠOU, v&#160;kožichu; ve dveřích kývne na STROUHALKU prstem)</span>: Poď už dům! Co tady máš co plkat? Doma je jí potřeba a&#160;ona si tu sedí na besedě.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(nalije mu vína)</span>: Napite se taky. Copak tak spěcháte?</p>
			<p class="MLP_prima_rec ParaOverride-1"><span class="MLP_znak_tucne_11b">STROUHAL</span> <span class="MLP_znak_kurziva_11b">(béře sklenku)</span>: Ale&#160;– slívku pálím a&#160;aby člověk pořád u&#160;teho seděl. <span class="MLP_znak_kurziva_11b">(Změkne.)</span> Dé Pánbu zdraví a&#160;boží požehnání! <span class="MLP_znak_kurziva_11b">(Vyklopí sklenici naráz.)</span> Už běžím. <span class="MLP_znak_kurziva_11b">(K&#160;ženě.)</span> Přijď brzy! <span class="MLP_znak_kurziva_11b">(Rychle odchází.)</span> S&#160;Pánem Bohem!</p>
			<p class="MLP_scenicke_poznamky ParaOverride-1">Předešlé bez STROUHALA.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Copak ste měli dobrýho k&#160;obědu?</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: A&#160;nic ještě. Čekám, až přinde staré. <span class="MLP_znak_kurziva_11b">(K&#160;MARYŠE, která dosud klečí u&#160;kamen a&#160;zamyšleně opírá čelo o&#160;ruce.) </span>Co tu dřepíš? Di a&#160;oblíké se. Vávra tu bude co nevidět. Josef už spravuje vůz.</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: Už pojedó? <span class="MLP_znak_kurziva_11b">(Významně se podívá na MARYŠU.)</span></p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: Na ňu čekat nebudem! Ohlášky už só, tak co. <span class="MLP_znak_kurziva_11b">(K&#160;MARYŠE.)</span> Neslyšelas?</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(vzpřímí se u&#160;kamen&#160;– rozhodně)</span>: Já nikam nepojedu!</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(rozkřikne se)</span>: Mlčíš! Tak se ke mně mluví? Néni ti haňba před lidima? Už’s odhodila všechen stud a&#160;vážnost k&#160;rodičům? <span class="MLP_znak_kurziva_11b">(S&#160;pláčem.)</span> Co sem já se na ňu naspravovala, naprala a&#160;nadělala, co sem se jí nanosila, z&#160;ruky na ruku napřekládala, nocí pro ňu nespala, co nélepšího sem měla, od huby sem si utrhla a&#160;jí sem dala&#160;– a&#160;to mám včil za to? Na to sme tolik škrtili, aby se pachtila za lecjakém lajdákem, které nic nemá než těch pár shniléch došků na střeše? Na to sme ti vychovali, abys nám k&#160;starosti zármutek dělala?</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(hrdě)</span>: Než pro Vávru, radši ste mně krkem měla zakrótiť&#160;– tak vám to řeknu!</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(podepře si ruce v&#160;bok a&#160;dívá se s&#160;úžasem hned na svou dceru, hned zas na STROUHALKU)</span>: I&#160;ty&#160;– Kdepak ses naučila tak mluvit? A&#160;toto je zas něco novýho! To tě ten&#160;–&#160;–&#160;– tak mluvit naučil? <span class="MLP_znak_kurziva_11b">(Hledí na ni.) </span>Ešče haňbu nám budeš tropiť? Tak mluví ta néhorší, a&#160;ani ta si to nedovolí. Nebojíš se Boha? Nebojíš se lidí, že budó prstem na tebe ukazovat? Neříkají ti už nějak? –&#160;–&#160;– Nač chodíš do kostela? Co tam děláš?&#160;– Přece su já tvoje matka! Víš to ešče? <span class="MLP_znak_kurziva_11b">(Ke STROUHALCE.)</span> Pré sem jí měla krkem zakrótit. <span class="MLP_znak_kurziva_11b">(K&#160;MARYŠE.)</span> Víš ty, co mluvíš? Nebo seš už tak tupá, že ani nevíš, co povídáš&#160;–&#160;–&#160;–</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(chytá se za hlavu)</span>: Ba už nevím&#160;– Celá už su jako vrtohlavá, celá zmámená&#160;–&#160;–&#160;– <span class="MLP_znak_kurziva_11b">(Dává se do pláče.)</span> Do hrobu dybyste mě položili, taky nebudu nic vědět&#160;–</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span> <span class="MLP_znak_kurziva_11b">(mrkne na LÍZALKU)</span>: No, já už teda pudu.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(s okázalou přísností)</span>: Budeš poslóchat, nebo ne?</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: Ale dyť na mě tak nekřičte! Pusťte mě z&#160;domu a&#160;budete mět po trápení.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: A&#160;kam pudeš? Do Brna za vojákem? Hanbu nosiť po světě? A&#160;potom polezeš jak ta Vrbčena&#160;– Pěkná láska! Děcka chodí žebrat. Té hanby chceš abych se dočkala?</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: A&#160;šak, co nadáváte žebráků? Vy ste taky nic neměli.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: Neměli. Ale my sme poslóchali rodičů, a&#160;to nese požehnání. Ostatní Pánbu přidal. Jak říká pan farář: „Poslušném dětem požehnává, neposlušný trestá.“</p>
			<p class="MLP_prima_rec ParaOverride-1"><span class="MLP_znak_tucne_11b">STROUHALKA</span>: No, dítě, tvá matka mluví jako zkušená ženská&#160;– nemyslí to s&#160;tebó zle&#160;–</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(současně při posledních slovech tetky s&#160;pohnutím se obrátí po LÍZALCE, sepne ruce)</span>: Maminko drahá, pro milosrdnýho Boha vás prosím&#160;– nenuťte mě. Já vám slibuju, že na Francka zapomenu, až z&#160;vojny přinde&#160;– vyhnu se mu, ve všem vás budu poslóchat, jenom do Vávry mě nenuťte. Dyť mně nelamte život!</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(vpadne)</span>: Eh, pořád mně tu skuhře. Tam! <span class="MLP_znak_kurziva_11b">(Ukáže k&#160;druhé světnici.)</span> Di se oblíkat!</p>
			<p class="MLP_scenicke_poznamky ParaOverride-1">MARYŠA odchází.</p>
			<p class="MLP_scenicke_poznamky ParaOverride-2">STROUHALKA urovnává vlňák přes ramena a&#160;s&#160;LÍZALKOU odchází.</p>
			<p id="_idParaDest-22" class="MLP_uroven3_nadpis ParaOverride-1">Výstup 6.</p>
			<p class="MLP_scenicke_poznamky ParaOverride-1">MARYŠA, BABIČKA.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(zastaví se na prahu druhé světnice, ohlídne se za sebe a&#160;spočine pohledem na stařence. Chvíli na ni hledí, pak jde k&#160;ní, poklekne a&#160;vezme ji důvěrně za ruku)</span>: Babičko zlatá! Co vy temu říkáte?</p>
			<p class="MLP_prima_rec ParaOverride-1"><span class="MLP_znak_tucne_11b">BABIČKA</span>: Eno. <span class="MLP_znak_kurziva_11b">(Povzdychne si a&#160;ohlíží se po dveřích, neposlouchá-li někdo. Po delší chvíli mluví zvolna, slovo za slovem, mezi každou větou přestávka, tónem přímým, rovným, klidným, beze vší třaslavosti v&#160;řeči.)</span> Já su sama nad tém hlópá. Bévá temu tak aji tak. Je to s&#160;tebó, dceruško, zlý. Doma ti nečeká než nadávání a&#160;bití, a&#160;tak nevím opravdu, jak bych ti dobře poradila. Do lidí člověk nevidí a&#160;do tebe taky ne. A&#160;potom si myslím, máš-li Františka ráda, už je ti to jedno. Jemu tě nedajó&#160;– na to ani nemysli, a&#160;tak, odende-li Vávra, přinde druhé, zas třetí&#160;–&#160;–&#160;– Petr nebo Pavel&#160;–&#160;–&#160;– Tak nezvostaneš, jednó se vdát musíš.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(vstává, sáhne si rukou na čelo)</span>: Stařenko, <span class="MLP_znak_kurziva_11b">(vyděšeně)</span> jak to mluvíte?!</p>
			<p class="MLP_prima_rec ParaOverride-2"><span class="MLP_znak_tucne_11b">BABIČKA</span> <span class="MLP_znak_kurziva_11b">(vstává, utírajíc si potají zástěrou slzu; ohlíží se. Po chvíli)</span>: Eh, já ti nemůžu říct: Braň se. <span class="MLP_znak_kurziva_11b">(Trpce.)</span> A, radši se mně nepté. <span class="MLP_znak_kurziva_11b">(Ohlíží se.)</span></p>
			<p id="_idParaDest-23" class="MLP_uroven3_nadpis ParaOverride-1">Výstup 7.</p>
			<p class="MLP_scenicke_poznamky ParaOverride-1">PŘEDEŠLÉ. LÍZAL vchází. BABIČKA později belhavě odejde.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span> <span class="MLP_znak_kurziva_11b">(vesele)</span>: No, Maryšo&#160;– copak? Ženich přinde co nevidět a&#160;ty neseš ještě ani ustrojená.</p>
			<p class="MLP_scenicke_poznamky ParaOverride-1">MARYŠA utírá slzy.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span>: Co zas? Dyť na jatku nepudeš. Na katechismus musí každé jít&#160;– <span class="MLP_znak_kurziva_11b">(Jde a&#160;odkládá beranici.)</span> Vy ženský ste přece enem divný. Místo co máte před svatbó véskat a&#160;smát se&#160;– dáte se do pláče. Dyť se teho katechismu tak nebuj. Přece’s chodila do školy a&#160;dycky’s uměla.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(rozběhne se a&#160;padne před ním na kolena)</span>: Tatínečku zlaté&#160;– pro Boha vás prosím&#160;– <span class="MLP_znak_kurziva_11b">(Pro pláč nemůže dál a&#160;líbá jenom jeho kolena.)</span></p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span> <span class="MLP_znak_kurziva_11b">(zdvihá ji ze země)</span>: Ale, děvčico&#160;– dítě&#160;– No, deť&#160;–&#160;–&#160;– Neplač. <span class="MLP_znak_kurziva_11b">(Vlídně.)</span> Franckovi tě přece nedám!</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: Ale já vám k&#160;živýmu Bohu přísahám&#160;– že na něho zapomenu.&#160;– Dyť na něho ani nemyslím!</p>
			<p class="MLP_scenicke_poznamky ParaOverride-1">BABIČKA vstane a&#160;přidržujíc se předmětů v&#160;cestě, tiše se odšourá ven.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span>: Ale, ale&#160;– copak bys&#160;– no jdi&#160;–&#160;–&#160;– obleč se pěkně&#160;– <span class="MLP_znak_kurziva_11b">(odvádí MARYŠU do druhé světnice)</span> – já s&#160;matkó ještě promluvím&#160;– ale udělej mně radost&#160;– a&#160;obleč se.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(vrávoravě odchází do druhé světnice)</span>: Bože, dybych snad do kameňa mluvila, spíš by se ustrnul. <span class="MLP_znak_kurziva_11b">(Odejde.)</span></p>
			<p class="MLP_prima_rec ParaOverride-2"><span class="MLP_znak_tucne_11b">LÍZAL</span> <span class="MLP_znak_kurziva_11b">(sám; přejde jizbu)</span>: To&#160;– to&#160;– je čerchmantský děvčisko. To sem si nemyslel, že dá toli práce. <span class="MLP_znak_kurziva_11b">(Vyndá dýmku z&#160;kapsy.)</span> Já bych ju&#160;– přece nerad zkazil.</p>
			<p id="_idParaDest-24" class="MLP_uroven3_nadpis ParaOverride-1">Výstup 8.</p>
			<p class="MLP_scenicke_poznamky ParaOverride-1">LÍZAL, LÍZALKA.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(vejde)</span>: No&#160;– a&#160;kde je ženich?</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span> <span class="MLP_znak_kurziva_11b">(cpe do dýmky)</span>: Přinde hned.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: A&#160;jak je s&#160;notárem? Byls tam?</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span>: Byl. Nestaré se&#160;– šak vím, co dělám! <span class="MLP_znak_kurziva_11b">(Vyjme ze zaňadří papíry a&#160;ukládá je do trojhranné skřínky v&#160;rohu lavic u&#160;stolu.) </span>Co patří jí, to dostane ona. On ať se hojí svým. Nebudu za něho vyplácet dluhy! Ale něco jinýho se mně nechce líbit&#160;– Maryša.&#160;– Mně se to přece jenom začíná v&#160;hlavě rozkládat.&#160;– Živó mocó se to děvče brání.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(s opovržením)</span>: I&#160;snad by ses nespáčil? Každá dělá před svatbó takový ranty.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span>: No nešť&#160;– já vím&#160;– taky moc na to nedám, ale pro vdovca s&#160;dětima je mně jí přeci enem líto.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: Eh, líto nelíto!&#160;– Musí to bét, dokáď je čas.&#160;– <span class="MLP_znak_kurziva_11b">(Náhle se obrátí.)</span> A&#160;kemu ju chceš dát? <span class="MLP_znak_kurziva_11b">(Uštěpačně.)</span> Franckovi?</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span> <span class="MLP_znak_kurziva_11b">(trhne sebou)</span>: Co by Franckovi! Copak néni jinéch ženichů dost?</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(ironicky)</span>: Přebíraný zboží za moc stojí! A&#160;myslíš, že to budeš mět jinačí? Já neříkám, že se nevdá, ale zvostane nám na krku rok, dvě leta a&#160;abys ju dal Franckovi. Přinde z&#160;vojny a&#160;co potem? Tak se celá třesu strachem a&#160;zlosťó, jak si na to jen pomyslím. Proto říkám, pryč s&#160;ňó&#160;– pryč! Dokavaď je čas. Stane se neštěstí, a&#160;to ti jí potom nebude líto?</p>
			<p class="MLP_prima_rec ParaOverride-2"><span class="MLP_znak_tucne_11b">LÍZAL</span>: To je pravda, to je pravda. Děvče jako vítr&#160;– a&#160;ten čertův chlapec je všeho schopné. No&#160;– no&#160;– už to teda vložim do rukó Hospodinovéch.</p>
			<p id="_idParaDest-25" class="MLP_uroven3_nadpis ParaOverride-1">Výstup 9.</p>
			<p class="MLP_scenicke_poznamky ParaOverride-1">PŘEDEŠLÍ. Zaklepe a&#160;vejde VÁVRA.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Dobrý odpoledně! Tak už su tu.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: Vítám vás.</p>
			<p class="MLP_scenicke_poznamky ParaOverride-1">LÍZAL mu podává mlčky ruku.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(utírá židli zástěrou)</span>: Posaďte se, Maryša bude hned oblečena. <span class="MLP_znak_kurziva_11b">(Přinese láhev. K&#160;LÍZALOVI.)</span> Posluž vínem.</p>
			<p class="MLP_scenicke_poznamky ParaOverride-1">LÍZAL nalévá víno.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(podívá se na hodinky)</span>: Už je čas, abysme jeli.&#160;–</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(cestou do vedlejší světnice)</span>: Šak do Mótnic néni tak daleko. Za čtvrt hodinky ste tam. <span class="MLP_znak_kurziva_11b">(Odejde za MARYŠOU.)</span></p>
			<p class="MLP_scenicke_poznamky ParaOverride-1">Ve vedlejší světnici tlumený rozhovor mezi MARYŠOU a&#160;LÍZALKOU.</p>
			<p class="MLP_scenicke_poznamky ParaOverride-1">LÍZAL.&#160;– VÁVRA.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span> <span class="MLP_znak_kurziva_11b">(zavdává)</span>: No, pi!</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(bere sklenku)</span>: Pánbůh požehne.</p>
			<p class="MLP_scenicke_poznamky ParaOverride-1">Ve vedlejší světnici hádka.</p>
			<p class="MLP_prima_rec ParaOverride-2"><span class="MLP_znak_tucne_11b">LÍZAL</span>: Musím se podívat, má-li Josef koně spraveny. <span class="MLP_znak_kurziva_11b">(Ohlédne se starostlivě po vedlejší světnici. Odejde.)</span></p>
			<p id="_idParaDest-26" class="MLP_uroven3_nadpis ParaOverride-1">Výstup 10.</p>
			<p class="MLP_scenicke_poznamky ParaOverride-1">VÁVRA, MARYŠA, LÍZALKA.</p>
			<p class="MLP_scenicke_poznamky ParaOverride-1">MARYŠA vyběhne před LÍZALKOU, která ji žene. MARYŠA jde ke kamnům, sedne na lavici a&#160;vzdorně podepře hlavu o&#160;ruku.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span> <span class="MLP_znak_kurziva_11b">(za ní)</span>: Zpropadený děvčisko! Pořád budeš odmlóvat? Budeš se oblíkat?!</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(k LÍZALCE)</span>: Ale nechte ju&#160;– šak ona půjde. <span class="MLP_znak_kurziva_11b">(Přistoupí k&#160;MA­RYŠE.)</span></p>
			<p class="MLP_prima_rec ParaOverride-2"><span class="MLP_znak_tucne_11b">LÍZALKA</span>: Že se pod ňó zem neslehne! <span class="MLP_znak_kurziva_11b">(Odejde.)</span></p>
			<p id="_idParaDest-27" class="MLP_uroven3_nadpis ParaOverride-1">Výstup 11.</p>
			<p class="MLP_scenicke_poznamky ParaOverride-1">VÁVRA, MARYŠA.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(obrátí se k&#160;VÁVROVI; prosebně)</span>: Pane Vávro, co sem vám udělala, že mě tak pronásledujete? Dyť přece vidíte, že se rukama, nohama bráním, srdcem stojím proti vám, a&#160;přece chcete, abych byla vašó ženó a&#160;vašó bét nemožu. Dyť tu nejde o&#160;rok nebo dva! Jak já k&#160;temu přindu, abych pro vás obětovala celé svůj život? Měte rozum aspoň vy, když ho naši nemajó!</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(přisedne k&#160;ní)</span>: No, no! Načpak ty slzy! Nebuj se. Budu tě mít jako oko v&#160;hlavě. Nebude se ti u&#160;mě stýskat. Co ti na očích uvidím, to pro tebe udělám a&#160;dycky ti bude u&#160;mě líp než tady. Dyť si to tak zlý nepředstavuj&#160;– to se ti to všecko jenom včil tak strašný zdá.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: A&#160;možná, že je to ještě horší, než si sama myslím. <span class="MLP_znak_kurziva_11b">(Prudce vstane.)</span> Dyť vy máte děti! Nebojíte se, že se vám lidi vysmějó? Proč se pachtíte za tak mladó děvčicó? Což nemáte ani kusa svědomí? Rozmyslete si to&#160;– ještě je čas. <span class="MLP_znak_kurziva_11b">(Odmlčí se.)</span> Chcete, abych šla s&#160;váma na faru, potem ke svatý zpovědi a&#160;přijímání. Jak si vemete na svědomí tak těžké hřích&#160;–? Před Boha chcete jít a&#160;– nebojíte se ho? Jaké to budu mít život s&#160;váma, dyž ani to u&#160;vás nic neplatí? Rozvažte si to, co před sebe berete&#160;– Pán Bůh vás potrestá.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Ale Maryško! <span class="MLP_znak_kurziva_11b">(Vlídně ji bere za ruku a&#160;vilně ji chce obejmout.)</span></p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(mrštným pohybem ruky odstrčí jej a&#160;škrábne do obličeje)</span>: Nechte mě! <span class="MLP_znak_kurziva_11b">(Jde prudce do vedlejší světnice.)</span></p>
			<p class="MLP_prima_rec ParaOverride-2"><span class="MLP_znak_tucne_11b">VÁVRA</span> <span class="MLP_znak_kurziva_11b">(sám; sáhne si do tváře, pak na ruku, zakroutí hlavou, jde ke stolu, nalije si vína a&#160;vypije rázem, pak sedne a&#160;zamyslí se)</span>: Na mó dušu&#160;– jak to vypadá&#160;– radš bych zůstal tak. <span class="MLP_znak_kurziva_11b">(Odmlčí se, pak prudce vstane a&#160;pohrozí za MARYŠOU.)</span> Ale, jen až budeš má, máš ty vědět, co je poslušnost.</p>
			<p id="_idParaDest-28" class="MLP_uroven3_nadpis ParaOverride-1">Výstup 12.</p>
			<p class="MLP_scenicke_poznamky ParaOverride-1">VÁVRA. Vejde LÍZAL a&#160;za ním se přišourá BABIČKA, která si sedne zas na stoličku ke kamnům. LÍZALKA.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span>: No, tak koně už só zapřeženi&#160;– móžete s&#160;Pánem Bohem jet. <span class="MLP_znak_kurziva_11b">(K&#160;VÁVROVI.)</span> Kde je Maryša? Ještě néni oblečená? <span class="MLP_znak_kurziva_11b">(Jde do druhé světnice.)</span></p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(za dveřmi vztekle)</span>: Jděte pryč! Já se oblíkám.</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(radostně pro sebe)</span>: No tak&#160;– už je vyhráno.</p>
			<p class="MLP_scenicke_poznamky ParaOverride-1">Venku zapráskání bičem.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span> <span class="MLP_znak_kurziva_11b">(k LÍZALCE)</span>: Jdi tam&#160;– pomůž jí.</p>
			<p class="MLP_scenicke_poznamky ParaOverride-1">LÍZALKA jde.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span> <span class="MLP_znak_kurziva_11b">(bouchne před ní dveřmi&#160;– týmž tónem)</span>: Jděte pryč! Já se obleču sama.&#160;–&#160;–&#160;–</p>
			<p class="MLP_scenicke_poznamky ParaOverride-1">Všichni vymění spolu němý pohled.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: I&#160;já tam na ni půjdu a&#160;já jí pomůžu.&#160;–</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span> <span class="MLP_znak_kurziva_11b">(zdržuje LÍZALKU)</span>: Ne&#160;– nechte ju bét. Půjde-li po dobrým&#160;– půjde. Ve zlým nespravíte nic ani vy, ani já.&#160;– Nechte ju bét.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZALKA</span>: Snad se taky už nepáčíte? Nebylo by vás haňba?</p>
			<p class="MLP_prima_rec ParaOverride-1"><span class="MLP_znak_tucne_11b">VÁVRA</span>: Nepáčím se, ale nechte ju bét…</p>
			<p class="MLP_scenicke_poznamky ParaOverride-2">Ticho.</p>
			<p id="_idParaDest-29" class="MLP_uroven3_nadpis ParaOverride-1">Výstup 13.</p>
			<p class="MLP_scenicke_poznamky ParaOverride-1">PŘEDEŠLÍ, MARYŠA.</p>
			<p class="MLP_scenicke_poznamky ParaOverride-1">Dveře se otevřou a&#160;vejde MARYŠA, uplakaná, oblečena v&#160;parádní kroj. Přikryje si jednou rukou tvář a&#160;chvilku tak nerozhodně stojí na místě, pak za hlubokého ticha.</p>
			<p class="MLP_prima_rec ParaOverride-1"><span class="MLP_znak_tucne_11b">MARYŠA</span>: Já vás teda poslechnu, abyste mě proklínat nemusili, že su nezdárná vaša dcera.&#160;– <span class="MLP_znak_kurziva_11b">(K&#160;VÁVROVI.)</span> Já si vás vezmu, pane Vávro, <span class="MLP_znak_kurziva_11b">(s&#160;rostoucí vášní)</span> ale máte vy vědět, koho si berete. <span class="MLP_znak_kurziva_11b">(V&#160;chůzi na odchodu.)</span> Bude to život k&#160;utopení. <span class="MLP_znak_kurziva_11b">(Sama vykročí první do síně.)</span></p>
			<p class="MLP_scenicke_poznamky ParaOverride-1">OSTATNÍ za ní.</p>
			<p class="MLP_scenicke_poznamky ParaOverride-1">MARYŠA zatímco jde k&#160;BABIČCE, stojí VÁVRA, LÍZAL a&#160;LÍZALKA téměř již ve dveřích, takže scéna MARYŠI s&#160;BABIČKOU odehrává se v&#160;popředí při prázdném jevišti. Náhle se u&#160;dveří obrátí, přikročí k&#160;BABIČCE a&#160;chvatně jí políbí ruku.</p>
			<p class="MLP_prima_rec ParaOverride-1"><span class="MLP_znak_tucne_11b">BABIČKA</span> <span class="MLP_znak_kurziva_11b">(vstane, oprašuje klín, postaví se k&#160;MARYŠE, rozežene se rukou a&#160;pak chromou svou ruku položí jí na prsa)</span>: Už teda jedeš? <span class="MLP_znak_kurziva_11b">(Líbá MARYŠU na čelo a&#160;dá se do pláče.)</span></p>
			<p class="MLP_scenicke_poznamky ParaOverride-2">Za hlubokého ticha MARYŠA rychle nato odchází.</p>
			<p id="_idParaDest-30" class="MLP_uroven3_nadpis ParaOverride-1">Výstup 14.</p>
			<p class="MLP_scenicke_poznamky ParaOverride-1">Živý ruch.</p>
			<p class="MLP_prima_rec ParaOverride-1"><span class="MLP_znak_tucne_11b">LÍZAL</span> <span class="MLP_znak_kurziva_11b">(na odchodu za MARYŠOU)</span>: No, zaplať Pán Bůh&#160;– to <span class="MLP_znak_kurziva_11b">byla</span> práca!</p>
			<p class="MLP_scenicke_poznamky ParaOverride-2">Všichni odejdou mimo BABIČKU.</p>
			<p id="_idParaDest-31" class="MLP_uroven3_nadpis ParaOverride-1">Výstup 15.</p>
			<p class="MLP_prima_rec ParaOverride-1"><span class="MLP_znak_tucne_11b">BABIČKA</span> <span class="MLP_znak_kurziva_11b">(sama. Vyprovází všecky až na práh. Vrátí se, sedne na své místo, chopí se zas kukuřičných klasů a&#160;povzdechne si)</span>: Ach ja! Pánbu jí pomáhej! <span class="MLP_znak_kurziva_11b">(Loupe dál.)</span></p>
			<p class="MLP_text_uprostred_-I- ParaOverride-1">Opona spadne.</p>
		</div>
</body>
</html>